# Abstract

## *Kubernetes on the Fly*

## *Kubernetes è un software open-source che consente di gestire ed automatizzare con efficienza cluster di nodi su cui vengono eseguiti applicativi tramite la tecnologia di containerizzazione. Kubernetes consente di superare molte delle difficoltà legate alla gestione di numerosi container, agli elevati carichi di lavoro fornendo i servizi necessari per la rete e l'archiviazione. Nonostante i vantaggi rimane un sistema estremamente complesso ed articolato sia da gestire che da implementare all'interno di un'architettura più complessa. Fly è un linguaggio di programmazione domain-specific incentrato sul calcolo scientifico che permette di utilizzare servizi di cloud computing in modo semplice ed efficiente. L'obiettivo di questo lavoro di tesi è di introdurre all'interno di Fly un ambiente di esecuzione basato su Kubernetes, permettendo l'esecuzione del cluster sia in locale che su cloud. l'intero processo di esecuzione viene automatizzato grazie a costrutti Fly appositamente sviluppati per semplificare il lavoro dello sviluppatore.*

La containerizzazione e lo sviluppo di applicativi cloud-native sono metodologie sempre più adottate ed apprezzate nel mondo DevOps. Tra le diverse tecnologie che si stanno affermando in tale ambito, Kubernetes è sicuramente quella più promettente. Si tratta di un software open-source che consente di gestire ed automatizzare con efficienza cluster di nodi su cui vengono eseguiti applicativi tramite la tecnologia di containerizzazione.  Fly è un linguaggio di programmazione domain-specific incentrato sul calcolo scientifico che permette di utilizzare servizi di cloud computing in modo semplice,efficiente e completamente automatizzato. L'obiettivo di questo seminaro è di evidenziare le problematiche e le difficoltà nel gestire ambienti containerizzati ed in particolare il deployment di cluster Kubernetes e di mostrare come si è riusciti a fornire un'esperienza utente fortemente semplificata ed automatizzata integrando l'ambiente di esecuzione Kubernetes all'interno del linguaggio FLY.